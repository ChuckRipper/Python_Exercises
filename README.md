# Informacje o rozwiązywaniu zadań
Rozwiązując zadania, czytaj uważnie polecenia. Zazwyczaj jest w nich opisany format odpowiedzi, jaki należy przekazać. Odpowiedzi przekazane w złym formacie, choćby reszta programu była poprawna, zostaną uznane za błędne.

W swoich rozwiązaniach nie umieszczaj zbędnego kodu, a zwłaszcza komunikatów typu *Wprowadź wartość*, które nie są podane w poleceniu. Dokonuj tylko koniecznych konwersji. Jeżeli w poleceniu jest informacja, że pewne dane są dostępne pod jakąś zmienną albo że dostępna jest pewna funkcja lub klasa, nie definiuj zmiennych o tych samych nazwach, bo nadpiszesz dane testowe. Umieszczaj tylko niezbędne fragmenty programu.

Przed przesłaniem rozwiązania upewnij się, że nie ma możliwości, by program wykonywał się w nieskończoność nawet przy błędnych danych. Taki program może uniemożliwić ocenę innych przesłanych rozwiązań.

O ile w poleceniu nie jest podane inaczej, możesz zakładać, że wprowadzane dane będą poprawne.